\beginsong{Me mõtted on priid}[
	by={August Anni}]

\beginverse
Me mõtted on priid,
kes suudaks neid köita?
Kes vägev on nii,
et vangi meid heita?
Ka vanglas ja vaevas
meil lahti on taevas.
/: Kõikvõimsad me nii —
Me mõtted on priid.:/ 
\endverse

\beginverse
On elada rõõm
kesk päikese kulda,
On harida rõõm
maad emakest mulda.
Ja kannatust kanda
ja ohvriks end anda.
/: Kõikvõimsad me nii —
Me mõtted on priid.:/ 
\endverse

\beginverse
Kõik muu meil ükskõik,
mis ise m'ei taha.
Meist enestest kõik,
kas hää see või paha.
Me süda ja silmad
need loovad maailma.
/: Kõikvõimsad me nii —
Me mõtted on priid.:/ 
\endverse
\endsong