
\beginsong {Vid en källa}[
by={Johan Ludvig Runeberg},
index={Jag sitter, källa, vid din rand}]

\beginverse*
Jag sitter, källa, vid din rand 
Och ser på molnens tåg.
/: Hur ledda av en osedd hand 
de växla i din våg.:/
\endverse

\beginverse* 
Där kom en sky, den log så röd, 
som rosenknoppen ler.
/: Men ack hur snart farväl den bjöd, 
för att ej komma mer.:/
\endverse

\beginverse* 
Dock, där en annan mera klar 
och strålande igen. 
/: Ack, lika flyktig, lika snar, 
försvinner även den.:/
\endverse

\beginverse
Jag tänker, när jag ser dig så, 
uppå min egen själ.
/: Hur mången gyllne sky också 
har bjudit den farväl.:/
\endverse

\beginverse* Men hur de kommit, hur de gått,
jag känt dem ganska väl. 
/: De varit tomma skyar blott
i spegeln av min själ.:/
\endverse
\endsong


